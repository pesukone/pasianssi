**Aihe:** pasianssi
Toteutetaan kahden korttipakan Spider-pasianssi. Pelilaudalle jaetaan 54 korttia kymmeneen pinoon ja pelaajan tavoitteena on tyhjentää pöytä.
Kortteja voi poistaa pöydältä järjestämällä ne pinoihin, joissa saman maan kuningas on alimpana ja ässä päälimmäisenä. Pelaaja voi siirtää vain pinon päälimmäistä korttia, tai jos pinossa on useita saman maan kortteja suuruusjärjestyksessä, järjestettyä pinoa. Pelaaja voi siirtää korttia vain suuremman kortin päälle, minkä lisäksi kortin on oltava siirrettävän kortin kanssa samaa maata tai eri väriä.
Alkuperäisissä pinoissa vain päälimmäisten korttien kuvapuolet ovat näkyvissä. Jos pinosta poistetaan kaikki kortit, joiden kuvapuolet ovat näkyvissä, pinon päälimmäinen kortti käännetään. Jos pelaaja ei pysty tekemään siirtoja, hän voi nostaa korttipakasta yhden kortin jokaiseen pinoon. Peli päättyy, kun pelaaja on saanut poistettua kaikki kortit pöydältä, tai kun pelaaja ei pysty tekemään siirtoja ja korttipakka on tyhjä.
